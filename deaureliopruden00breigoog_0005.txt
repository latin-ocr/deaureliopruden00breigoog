}

Aurelius Prudentius Clemens Calagurritanus 1, poetarum
christianorum facile princeps, eis fuit temporibUS, quibus iam
labante lingua Latina priscorum poetarum Romanorum vestigia
dudum deseruerant posteri. Non solum priorum saeculorum
ingenium desideratur, sed ipsa etiam lingua depravata erat vel
maxime. Quod praecipue cognoscitur in illorum temporum re
metrica: syHabarum quantitatem non iam curabant, accentus
verborum solos respiciebant3 quod maxime factum est in carmi-
nibus sacriS, quae a christianis poetis componebantur canenda
in Dei cultu. Quod si respicimus, eo magis laudandus est

PrudentiuS, qui poeta christianus limatiore ingenio praeditus in ”

carminibus suis non solum Hilarium Pictaviensem, Damasum
summum pontificem, Ambrosium Mediolanensem, Augustinum,
qui proximi ei erant, imitatus est, sed enixe operam dedit, ut
neglectis saeculi moribus priscorum poetarum vestigia premeret.
Itaque usus est in carminibus pangendis non solum eis metriS,
quibus plerumque utebantur illius temporis poetae christiani in
hymnis componendis, dimetris¹ iambicis et acatalecto et catalec-
tico, ut 111 carminibus Cath. I, II, XI, XII, Perist. H, V, VII,
Cath. VI, sed saepius etiam Horatianis metris; quae quomodo
tractaverit, iam exposuerunt FaguetUS, de Prud. carm. lyr.
Burdigalae 1883, et KrenkeIiUS, de Prud. re metrica, Rudolst.
1884: quibus cum non habeam, quod addam, obiter id solum

 

 

¹ Calagurritanum appellavi poetam,- cum recte disputasse putem Fa-
guetum, qui ex versibus 115 sq. primi hymni et 31 sq. quarti hymni libri
Peristephanon et quod Calagurris, obscuri oppidi, obscuri martyres primo
loco-hymnorum celebrantur, Calagurrim Prudentium suo iure sibi vindicare
existimavit. Quibus addam liceat, quod versibus 5, 7, 10, 12, 13, 14, 52
iterum iterumque Calagurris praedicatur pronomine demonstrativo adhibito
vel adverbiis inde derivatis. Iam accedit, quod hymno VIII Perist. 6616-
bratur locus Calagurritanus, ubi martyres supplicia passi sint. Quae cum
ita sintspersuasum habeo, Prudentium natum esse Calagurri.

Breidt‚ De Prudentio Horatii imitatore. 1

